\chapter{Listarakenteet}

Lista on tietorakenne, joka sisältää joukon alkioita tietyssä järjestyksessä.
Esimerkiksi $[3,7,2,5]$ on lista, jossa on neljä alkiota.
Haluamme toteuttaa listan niin, että pystymme lisäämään ja
poistamaan alkioita.

Tämä luku käsittelee kaksi tapaa listan toteuttamiseen:

\begin{itemize}
\item \textbf{Taulukkolista}: Lista on toteutettu taulukkona,
jossa osa tilasta on listan käytössä ja loput varalla tuleville alkioille.
\item \textbf{Linkitetty lista}: Lista on toteutettu linkitettynä rakenteena,
jossa vierekkäiset solmut on yhdistetty toisiinsa.
\end{itemize}

Molemmissa toteutuksissa on omat hyvät ja huonot puolensa,
joihin kiinnitämme huomiota luvun aikana.

\section{Taulukkolista}

Taulukko on tehokas tietorakenne, joka sopii hyvin listan alustaksi.
Ainoa ongelma on, että taulukon koko on kiinteä: meidän täytyy päättää alussa,
montako alkiota taulukossa on, emmekä voi muuttaa kokoa myöhemmin.
Esimerkiksi seuraava koodi luo taulukon, jossa on pysyvästi 10 alkiota:

\begin{code}
int[] taulu = new int[10];
\end{code}

Kuinka voimme luoda muuttuvan kokoisen listan taulukon avulla?
Ratkaisuna on varata taulukkoon \emph{ylimääräistä}
tilaa tuleville listan alkioille.
Tälla tavalla voimme luoda listan, joka pystyy laajentumaan.
Seuraavaksi käymme läpi kaksi toteutusta,
joista ensimmäisessä voimme muuttaa listaa lopusta
ja toisessa voimme muuttaa listaa sekä alusta että lopusta.

\subsection{Muutokset lopussa}

Säilytämme listaa taulukossa niin,
että tietty määrä taulukon ensimmäisiä alkioita on listan käytössä
ja loput alkiot on varattu tuleville alkioille.
Kuva \ref{fig:listau} näyttää esimerkin listan $[3,7,2,5]$ tallentamisesta taulukkoon.
Taulukossa on paikkoja kahdeksalle alkiolle, ja niistä neljä on tällä hetkellä käytössä.
Kun listan loppuun lisätään uusi alkio 6, se mahtuu taulukkoon.
Tällä tavalla alkion lisääminen listaan vie vain $O(1)$ aikaa.

\begin{figure}
\center
\begin{tikzpicture}[scale=0.7]
\begin{scope}
\draw (0,0) grid (8,1);
\node at (-1,0.5) {(a)};
\node at (0.5,0.5) {$3$};
\node at (1.5,0.5) {$7$};
\node at (2.5,0.5) {$2$};
\node at (3.5,0.5) {$5$};
\node at (4.5,0.5) {$-$};
\node at (5.5,0.5) {$-$};
\node at (6.5,0.5) {$-$};
\node at (7.5,0.5) {$-$};
\end{scope}
\begin{scope}[yshift=-2cm]
\draw (0,0) grid (8,1);
\node at (-1,0.5) {(b)};
\node at (0.5,0.5) {$3$};
\node at (1.5,0.5) {$7$};
\node at (2.5,0.5) {$2$};
\node at (3.5,0.5) {$5$};
\node at (4.5,0.5) {$6$};
\node at (5.5,0.5) {$-$};
\node at (6.5,0.5) {$-$};
\node at (7.5,0.5) {$-$};
\end{scope}
\end{tikzpicture}
\caption{(a) Lista $[3,7,2,5]$ tallennettuna taulukkoon. (b) Listan loppuun lisätään alkio 6.}
\label{fig:listau}
\end{figure}

Tässä on kuitenkin yksi ongelma: jossain vaiheessa koko taulukko
voi täyttyä eikä uusi listalle lisättävä alkio mahdu enää taulukkoon.
Kuva \ref{fig:lisuus} näyttää tällaisen tilanteen,
jossa uusi alkio 4 ei mahdu taulukkoon.
Tällöin meidän täytyy varata uusi suurempi taulukko ja
kopioida kaikki vanhan taulukon alkiot siihen.
Joudumme siis tekemään jotain seuraavanlaista,
jossa $n$ on taulukon nykyinen koko ja $k$ on varattavien
lisäpaikkojen määrä.

\begin{code}
int[] uusi = new int[n+k];
for (int i = 0; i < n; i++) {
    uusi[i] = lista[i];
}
lista = uusi;
\end{code}

Tämä on hidas operaatio, johon kuluu aikaa $O(n)$.
Olemme saaneet siis aikaan listan, johon on \emph{yleensä} nopeaa lisätä
alkioita, mutta välillä lisääminen viekin aikaa $O(n)$
uuden taulukon varaamisen ja kopioinnin takia.

\begin{figure}
\center
\begin{tikzpicture}[scale=0.7]
\begin{scope}
\draw (0,0) grid (8,1);
\node at (0.5,0.5) {$3$};
\node at (1.5,0.5) {$7$};
\node at (2.5,0.5) {$2$};
\node at (3.5,0.5) {$5$};
\node at (4.5,0.5) {$6$};
\node at (5.5,0.5) {$1$};
\node at (6.5,0.5) {$2$};
\node at (7.5,0.5) {$8$};
\foreach \x in {0,...,7} \draw[->] (\x+0.5,-0.2) -- (\x+0.5,-0.75);
\end{scope}
\begin{scope}[yshift=-2cm]
\draw (0,0) grid (12,1);
\node at (0.5,0.5) {$3$};
\node at (1.5,0.5) {$7$};
\node at (2.5,0.5) {$2$};
\node at (3.5,0.5) {$5$};
\node at (4.5,0.5) {$6$};
\node at (5.5,0.5) {$1$};
\node at (6.5,0.5) {$2$};
\node at (7.5,0.5) {$8$};
\node at (8.5,0.5) {$4$};
\node at (9.5,0.5) {$-$};
\node at (10.5,0.5) {$-$};
\node at (11.5,0.5) {$-$};
\end{scope}
\end{tikzpicture}
\caption{Taulukkoon ei mahdu enää uutta alkiota. Meidän täytyy varata uusi suurempi taulukko
ja kopioida vanhan taulukon sisältö sinne.}
\label{fig:lisuus}
\end{figure}

Jotta rakenne olisi käyttökelpoinen, meidän täytyy varmistaa,
että hidas $O(n)$-operaatio ei esiinny liian usein.
Tämä on mahdollista, kun varaamme uuden taulukon aina reilusti aiempaa suuremmaksi.
Yksi mahdollinen tapa on varata uusi taulukko niin,
että sen koko on kaksinkertainen vanhaan taulukkoon nähden.
Kun toimimme näin, jokaisen alkion lisääminen listalle vie
\emph{keskimäärin} vain $O(1)$ aikaa.

Voimme ajatella asian näin: jokainen listalle lisättävä alkio
maksaa pääsy\-maksuna kolme euroa.
Tästä yksi euro menee listalle liittymiseen ja kaksi euroa jäävät säästöön.
Sitten kun aikanaan listalle täytyy varata suurempi taulukko,
jokainen viime erässä lisätty alkio maksaa yhden euron omasta siirrostaan
ja yhden euron aiemmin lisätyn alkion siirrosta.
Koska taulukon koko kaksinkertaistuu joka vaiheessa,
kolmen euron kiinteä pääsymaksu riittää siihen, että kaikki tulevat
siirrot saadaan kustannettua.

\begin{figure}
\center
\begin{tikzpicture}[scale=0.7]
\begin{scope}
\draw (0,0) grid (8,1);
\node at (0.5,0.5) {$3$};
\node at (1.5,0.5) {$7$};
\node at (2.5,0.5) {$-$};
\node at (3.5,0.5) {$-$};
\node at (4.5,0.5) {$-$};
\node at (5.5,0.5) {$-$};
\node at (6.5,0.5) {$-$};
\node at (7.5,0.5) {$-$};
\foreach \x in {0,...,1} \draw[->] (\x+0.5,-0.2) -- (\x+0.5,-0.75);
\end{scope}
\begin{scope}[yshift=-2cm]
\draw (0,0) grid (4,1);
\node at (0.5,0.5) {$3$};
\node at (1.5,0.5) {$7$};
\node at (2.5,0.5) {$-$};
\node at (3.5,0.5) {$-$};
\end{scope}
\end{tikzpicture}
\caption{Poistojen jälkeen taulukon koko on käynyt tarpeettoman suureksi,
ja puolitamme taulukon koon.}                                                                        
\label{fig:lispoi}
\end{figure}

Voimme poistaa alkion listan lopusta aina $O(1)$-ajassa,
koska taulukon kokoa ei tarvitse koskaan suurentaa.
Tässä voi kuitenkin tulla ongelmaksi, että monien poistojen
jälkeen taulukossa on turhan paljon tyhjää tilaa lopussa.
Voimme soveltaa tässä käänteisesti samaa ideaa kuin lisäämisessä:
jos poistamisen jälkeen vain \emph{neljännes} taulukosta on käytössä,
puolitamme taulukon koon.
Kuva \ref{fig:lispoi} näyttää esimerkin tällaisesta tilanteesta.
Tällä tavalla poistamiset vievät keskimäärin aikaa $O(1)$.

Miksi sitten emme voisi varata heti aluksi niin suurta taulukkoa,
että lopullinen lista mahtuisi siihen varmasti?
Tässä olisi huonona puolena, että listamme tuhlaisi paljon muistia.
Ohjelmassa saattaa olla samaan aikaan käytössä monia listoja,
ja haluamme, että listan varaama taulukko on samaa kokoluokkaa
kuin listan todellinen sisältö.

\subsection{Muutokset alussa ja lopussa}

Seuraava tavoitteeme on luoda taulukkoon perustuva lista,
joka sallii alkioiden lisäämisen ja poistamisen
sekä listan alussa että lopussa.
Voimme menetellä lähes samalla tavalla kuin ennenkin,
kunhan luovumme yhdestä periaatteesta:
taulukon ensimmäinen alkio ei enää välttämättä
ole listan ensimmäinen alkio.
Sen sijaan toteutamme listan niin, että listan ensimmäisen ja
viimeisen alkion kohdat taulukossa vaihtelevat ja listan sisältö
voi jatkua taulukon lopusta taulukon alkuun.

\begin{figure}
\center
\begin{tikzpicture}[scale=0.7]
\begin{scope}
\draw (0,0) grid (8,1);
\node at (-1,0.5) {(a)};
\node at (0.5,0.5) {$2$};
\node at (1.5,0.5) {$5$};
\node at (2.5,0.5) {$-$};
\node at (3.5,0.5) {$-$};
\node at (4.5,0.5) {$-$};
\node at (5.5,0.5) {$-$};
\node at (6.5,0.5) {$3$};
\node at (7.5,0.5) {$7$};
\node at (1.5,-0.5) {$\leftarrow$};
\node at (6.5,-0.5) {$\rightarrow$};
\end{scope}
\begin{scope}[yshift=-2.5cm]
\draw (0,0) grid (8,1);
\node at (-1,0.5) {(b)};
\node at (0.5,0.5) {$2$};
\node at (1.5,0.5) {$5$};
\node at (2.5,0.5) {$-$};
\node at (3.5,0.5) {$-$};
\node at (4.5,0.5) {$-$};
\node at (5.5,0.5) {$6$};
\node at (6.5,0.5) {$3$};
\node at (7.5,0.5) {$7$};
\node at (1.5,-0.5) {$\leftarrow$};
\node at (5.5,-0.5) {$\rightarrow$};
\end{scope}
\begin{scope}[yshift=-5cm]
\draw (0,0) grid (8,1);
\node at (-1,0.5) {(c)};
\node at (0.5,0.5) {$2$};
\node at (1.5,0.5) {$-$};
\node at (2.5,0.5) {$-$};
\node at (3.5,0.5) {$-$};
\node at (4.5,0.5) {$-$};
\node at (5.5,0.5) {$6$};
\node at (6.5,0.5) {$3$};
\node at (7.5,0.5) {$7$};
\node at (0.5,-0.5) {$\leftarrow$};
\node at (5.5,-0.5) {$\rightarrow$};
\end{scope}
\end{tikzpicture}
\caption{(a) Lista $[3,7,2,5]$ tallennettuna taulukkoon.
(b) Listan alkuun lisätään alkio 6.
(c) Listan lopusta poistetaan alkio 5.}
\label{fig:lismol}
\end{figure}

Kuva \ref{fig:lismol} näyttää esimerkin listan $[3,7,2,5]$
uudesta tallennustavasta.
Merkki $\rightarrow$ osoittaa kohdan, josta lista alkaa,
ja merkki $\leftarrow$ osoittaa kohdan, johon lista päättyy.
Kun haluamme lisätä alkion listan alkuun,
siirrymme vasemmalle kohdasta $\rightarrow$,
ja kun haluamme lisätä alkion listan loppuun,
siirrymme oikealle kohdasta $\leftarrow$.
Kun haluamme poistaa alkioita listasta,
menettelemme käänteisesti.

\begin{figure}
\center
\begin{tikzpicture}[scale=0.7]
\begin{scope}
\draw (0,0) grid (8,1);
\node at (0.5,0.5) {$2$};
\node at (1.5,0.5) {$5$};
\node at (2.5,0.5) {$4$};
\node at (3.5,0.5) {$1$};
\node at (4.5,0.5) {$2$};
\node at (5.5,0.5) {$5$};
\node at (6.5,0.5) {$3$};
\node at (7.5,0.5) {$7$};
\node at (3.5,-0.5) {$\leftarrow$};
\node at (4.5,-0.5) {$\rightarrow$};
\end{scope}
\end{tikzpicture}
\caption{Lista $[2,5,3,7,2,5,4,1]$ täyttää koko taulukon, emmekä voi lisätä uutta alkiota.
Ratkaisuna on varata suurempi taulukko.}
\label{fig:lismol2}
\end{figure}

Jos kohdat $\rightarrow$ ja $\leftarrow$ ovat vierekkäin,
taulukko on täynnä, emmekä voi enää lisätä uutta alkiota
listan alkuun tai loppuun.
Kuva \ref{fig:lismol2} näyttää esimerkin tällaisesta tilanteesta.
Tällöin meidän täytyy varata uusi suurempi taulukko,
johon listan sisältö siirretään.
Voimme menetellä samalla tavalla kuin lopusta muokattavan
taulukkolistan toteutuksessa, jolloin operaatiot vievät
keskimäärin aikaa $O(1)$.

\section{Linkitetty lista}

Linkitetty lista muodostuu solmuista, joista jokainen sisältää
yhden listan alkion.
Yhteen suuntaan linkitetyssä listassa jokaisessa
solmussa on viittaus listan seuraavaan solmuun.
Kahteen suuntaan linkitetyssä listassa taas
solmut viittaavat sekä listan seuraavaan että edelliseen solmuun.
Viittausten avulla pystymme liikkumaan listassa.

\begin{figure}
\center
\begin{tikzpicture}[scale=0.7]
\begin{scope}
\node[draw, rectangle, minimum size=8mm] (1) at (0,0) {$3$};
\node[draw, rectangle, minimum size=8mm] (2) at (3,0) {$7$};
\node[draw, rectangle, minimum size=8mm] (3) at (6,0) {$2$};
\node[draw, rectangle, minimum size=8mm] (4) at (9,0) {$5$};
\path[draw,thick,->] (1) edge [bend left] (2);
\path[draw,thick,->] (2) edge [bend left] (3);
\path[draw,thick,->] (3) edge [bend left] (4);
\path[draw,thick,->] (4) edge [bend left] (3);
\path[draw,thick,->] (3) edge [bend left] (2);
\path[draw,thick,->] (2) edge [bend left] (1);
\node at (0,-2) {alku};
\node at (9,-2) {loppu};
\path[draw,thick,->] (0,-1.5) -- (0,-0.75);
\path[draw,thick,->] (9,-1.5) -- (9,-0.75);
\end{scope}
\end{tikzpicture}
\caption{Kahteen suuntaan linkitetty lista, joka sisältää alkiot $[3,7,2,5]$.}
\label{fig:linlis}
\end{figure}

Kuvassa \ref{fig:linlis} on esimerkkinä kahteen suuntaan linkitetty lista,
joka sisältää alkiot $[3,7,2,5]$.
Jokainen alkio viittaa seuraavaan ja edelliseen alkioon,
minkä ansiosta pystymme liikkumaan listassa.
Lisäksi tiedossamme on viittaukset listan alkuun ja loppuun.
Voimme esimerkiksi käydä listan läpi aloittamalla alusta
ja siirtymällä aina seuraavaan solmuun askel kerrallaan.

\subsection{Linkitetyt rakenteet}

Jokaisessa ohjelmointikielessä on omat keinonsa
linkitetyn rakenteen toteuttamiseen.
Javassa voimme toteuttaa linkitetyn rakenteen niin,
että jokainen solmu on oma olionsa.
Esimerkiksi voimme toteuttaa seuraavan luokan \texttt{Node},
jonka oliot toimivat linkitetyn listan solmuina:

\begin{code}
public class Node {
    public int value;
    public Node next;
    public Node prev;

    public Node(int value, Node next, Node prev) {
        this.value = value;
        this.next = next;
        this.prev = prev;
    }
}
\end{code}

Tässä kenttä \texttt{value} kertoo solmun arvon,
kenttä \texttt{next} osoittaa seuraavaan solmuun
ja kenttä \texttt{prev} osoittaa edelliseen solmuun.
Jos seuraavaa tai edellistä solmua ei ole,
viittauksen tilalla on arvo \texttt{null}.
Tämän luokan avulla voisimme luoda linkitetyn listan $[3,7,2,5]$
seuraavasti:

\begin{code}
Node s1, s2, s3, s4;
s1 = new Node(3, s2, null);
s2 = new Node(7, s3, s1);
s3 = new Node(2, s4, s2);
s4 = new Node(5, null, s3);
\end{code}

Tämän jälkeen voisimme käydä listan läpi näin alusta loppuun:

\begin{code}
Node s = s1;
while (s != null) {
    System.out.println(s.value);
    s = s.next;
}
\end{code}

Koodin tulostus on seuraava:

\begin{code}
3
7
2
5
\end{code}

\subsection{Listan operaatiot}

Taulukkolistaan verrattuna linkitetyn listan etuna on,
että voimme lisätä alkion mihin tahansa kohtaan listaa
$O(1)$-ajassa: riittää luoda yksi solmu ja muuttaa paria
viittausta.
Samoin voimme poistaa minkä tahansa solmun $O(1)$-ajassa.
Huonona puolena on kuitenkin, että tietyssä kohdassa listaa
olevan alkion käsittely vie aikaa $O(n)$: meidän täytyy
kulkea alkioon askel kerrallaan listan alusta tai lopusta.

\section{Javan toteutukset}

\subsection{\texttt{ArrayList} ja \texttt{ArrayDeque}}

Javassa \texttt{ArrayList}-rakenne toteuttaa taulukkolistan,
jossa on nopeaa lisätä alkio loppuun sekä poistaa alkio lopusta.
Esimerkiksi seuraava koodi luo listan, lisää siihen alkiot
1, 2 ja 3 ja tulostaa listan sisällön.
Sitten koodi poistaa listan viimeisen alkion ja
tulostaa uudestaan listan sisällön.

\begin{code}
ArrayList<Integer> lista = new ArrayList<>();
lista.add(1);
lista.add(2);
lista.add(3);
System.out.println(lista); // [1, 2, 3]
lista.remove(2);
System.out.println(lista); // [1, 2]
\end{code}

Metodit \texttt{add} ja \texttt{remove}
toimivat keskimäärin ajassa $O(1)$,
joten voimme muuttaa tehokkaasti listaa sen lopusta.
Lisäksi koska lista on tallennetu taulukkona,
voimme tehokkaasti hakea tietyssä kohdassa olevan alkion
ja muuttaa tietyssä kohdassa olevaa alkiota
metodeilla \texttt{get} ja \texttt{set}.

Javassa on myös \texttt{ArrayDeque}-rakenne,
joka toteuttaa taulukkolistan, johon voi tehdä tehokkaita
lisäyksiä ja poistoja sekä alussa että lopussa.
Seuraava koodi esittelee rakenteen käyttämistä:

\begin{code}
ArrayDeque<Integer> lista = new ArrayDeque<>();
lista.addLast(1);
lista.addFirst(2);
lista.addLast(3);
System.out.println(lista); // [2, 1, 3]
lista.removeFirst();
System.out.println(lista); // [1, 3]
\end{code}

\texttt{ArrayDeque} sisältää metodit \texttt{getFirst} ja
\texttt{getLast}, joiden avulla voimme hakea listan
ensimmäisen ja viimeisen alkion.
Kuitenkaan rakenteessa ei ole yleistä metodia \texttt{get},
joten emme pysty hakemaan muita listalla olevia alkioita.

\subsection{\texttt{LinkedList}}

Käytännössä meidän ei kuitenkaan tarvitse toteuttaa
linkitettyä listaa itse Javalla,
koska voimme käyttää valmista \texttt{LinkedList}-rakennetta.
Seuraava koodi esittelee rakenteen käyttämistä.
Voimme helposti lisätä ja poistaa alkioita listan alussa
ja lopussa $O(1)$-aikaisesti.

\begin{code}
LinkedList<Integer> lista = new LinkedList<>();
lista.addLast(1);
lista.addFirst(2);
lista.addLast(3);
System.out.println(lista); // [2,1,3]
lista.removeFirst();
System.out.println(lista); // [1,3]
\end{code}

Jos haluamme tehdä $O(1)$-aikaisia lisäyksiä ja poistoja muualla
kuin listan alussa tai lopussa, meidän täytyy käyttää iteraattoria.
Seuraava koodi luo iteraattorin, joka osoittaa ensin listan alkuun.
Sitten se siirtää iteraattoria kaksi askelta eteenpäin ja
lisää alkion 5 iteraattorin kohdalle eli listan
toisen ja kolmannen alkion väliin.

\begin{code}
ListIterator<Integer> x = lista.listIterator(0);
x.next();
x.next();
x.add(5);
\end{code}

\texttt{LinkedList} tarjoaa myös metodeita,
joiden avulla voi käsitellä tietyssä kohdassa listaa olevaa alkiota
(esimerkiksi metodit \texttt{get} ja \texttt{set}).
Näiden metodien aikavaativuus on kuitenkin $O(n)$,
koska joudumme kulkemaan ensin oikeaan kohtaan listan
alusta tai lopusta.
Tämän vuoksi \texttt{LinkedList} ei ole hyvä valinta,
jos haluamme käsitellä alkioita kohdan perusteella.

\subsection{Tehokkuusvertailu}

Jokaisessa tietorakenteessa on omat hyvät ja huonot puolensa,
ja kaikille on tietyt käyttötarkoituksensa.
Linkitetty lista muodostaa kuitenkin poikkeuksen tähän sääntöön:
on äärimmäisen harvoja tilanteita, jolloin sitä kannattaisi
käyttää taulukkolistan sijasta.

\begin{figure}
\center
\begin{tikzpicture}[scale=0.7]
\begin{scope}
\draw (0,0) grid (8,4);
\node at (1.5,2.5) {3};
\node at (2.5,2.5) {7};
\node at (3.5,2.5) {2};
\node at (4.5,2.5) {5};
\end{scope}
\begin{scope}[xshift=10cm]
\draw (0,0) grid (8,4);
\node at (1.5,2.5) {3};
\node at (4.5,1.5) {7};
\node at (6.5,2.5) {2};
\node at (2.5,0.5) {5};
\end{scope}
\end{tikzpicture}
\caption{Taulukkolista ja linkitetty lista tietokoneen muistissa.}
\label{fig:taulin}
\end{figure}


Syynä tähän on, että nykyaikaiset tietokoneet on suunniteltu niin,
että ne \emph{suosivat} taulukkolistan käyttämistä linkitetyn
listan sijaan.
Kuvassa \ref{fig:taulin} näkyy, miten taulukkolista ja linkitetty lista
asettuvat tietokoneen muistissa.
Taulukkolistan alkiot ovat peräkkäin, kun taas linkitetyn
listan alkiot voivat olla eri puolilla muistia sekalaisessa
järjestyksessä.
Nykyaikaisen prosessorin välimuistit ja komentojen ennustus
on toteutettu niin, että ne ovat parhaimmillaan silloin,
kun tieto on tallennettu muistissa peräkkäin -- eli juuri kuten
taulukkolistassa.
Tämä näkyy käytännössä siinä, että taulukkolistan käsittely on selvästi
nopeampaa kuin linkitetyn listan käsittely.

Tarkastellaan esimerkkinä seuraavaa metodia,
joka laskee listan lukujen summan.
Koska metodi on toteutettu tyypille \texttt{List},
voimme käyttää sitä sekä tyypin \texttt{ArrayList}
että \texttt{LinkedList} kanssa.

\begin{code}
long summa(List lista) {
    long s = 0;
    for (Integer x : lista) {
        s += x;
    }
    return s;
}
\end{code}
